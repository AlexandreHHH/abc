---
{"dg-publish":true,"permalink":"/zettelkasten/protest-autist-articol-manifest/"}
---

# Geneză

Totul a început atunci când l-am <span style="color:rgb(192, 0, 0)">descoperit</span> pe Nietzsche. Iritat fiind că nu-l puteam înțelege, am decis să mă specializez cât de mult pot în științele cognitive, neuroștiințe și știința învățării. M-am familiarizat cu mai multe tehnici de învățare (_Legea lui Hebb, Ierarhia lui Bloom,_ etc.) și cu alte principii care sunt necesare acestui proces (pauze regulate, cognitive loading, relaxare etc.). Cu toate acestea, nu era suficient.  

Credeam că universul se va prăbuși odată cu mine, că deja încep să văd abisul și să devin abisul, dar asta până când mi-am reamintit de o tehnica de învățare pe care am ignorat-o de-a lungul anilor – **Metoda Feynman**.

Metoda Feynman susține că pentru a putea învăța și înțelege un subiect, este necesar să-l poți explica cât de simplu posibil. Una dintre aceste metode este prin intermediul analogiilor. De exemplu, pentru a explica ce este _panteismul_ lui Spinoza, se poate oferi imaginea unei cafele _espresso_ amestecate cu lapte, pentru a pune accent pe ideea că Dumnezeu este același lucru cu universul. Sau inima poate să fie asociată cu un motor care pompează energie necesară pentru ca mașina să poată funcționa (adică organismul; e o analogie din _Ashura Kengan_ :D).

Gândindu-mă ce nume o să-i dau, am ales să se numească _Protest Autist_. Autismul provine din grecescul _autos_, ce se traduce ca _însuși_. Despre cei ce suferă de această boală se spune că _trăiesc în lumea_ _lor_, ca drept dovadă, le este foarte greu să se adapteze social. Ei au tendința de a se cufunda în activități, pierzând conecțiunea cu mediul extern. Un asemenea fapt se poate observa încă din copilărie. Există copii autiști care, odată ce încep să se uite la _desene animate_, refuză să se despartă de vizionarea acestora.

# Scopuri

Să vă explic concepte de natură academică cât de simplu posibil, de parcă aș explica unui autist care nu se poate conecta cu lumea externă. În principiu, mă voi concentra pe concepte filosofice, dar voi putea să împărtășesc și din alte domenii (_e.g._ economie, științe cognitive etc.) Dar, de ce să vă explic vouă? Pentru că vreau să mă asigur că tot ceea ce învăț pe parcursul existenței mele voi înțelege limpede. 

Pe lângă explicațiile simple pe care le voi oferi, meme-urile nu o să lipsească, dat fiind că m-am familiarizat mai mult cu contextul grupului _Drogati-mobil_ și cu glumele voastre pe care (_e.g._ *Carbid*, *Știi bancul cu iarba?*), înloc să le iau la ironie, le analizez și fac critică de 20000 de cuvinte. 

Nu voi renunța la celelalte metode de învățare pe care le-am enumerat mai sus. Voi continua să le folosesc și-mi voi perfecționa metoda pentru că știu că încă există lacune legate de metodologia mea. 

Aplicația principală pe care o voi folosi este *Obsidian*. O folosesc de aproximativ 3-4 ani. Este **FOARTE** buna pentru organizarea notitelor, implicit a ideilor, făcând înțelegerea materialului studiat mult mai ușoară. Ca să accesați materialul, vi-l voi pune pe un *Google Drive*. 

Vreau, de asemenea, să prezint și pe voice chat-ul de pe grupul **Discord** pentru a vă prezenta aceste concepte pe care doresc să le explic simplu. Vă voi anunța eu. 
# _Furarea lui Mona Lisa._ Inspirație

Inspirația principală a fost ceea ce făcea Alin în _Protestele Vegane_. În primul rând, își crea _opera de artă_, iar în al doilea rând, o prezenta pe _Discord_. O să abuzez de personalitatea lui, și o să-l fac personajul meu principal :D. El o să fie mema și motivul principal pentru care o să vă amințiti mai lesne tot ceea ce vă voi împărtăși. 

# Miscellanous

-  Dacă aveți (sau vă șoptește _daimon-ul_) o întrebare legat de conceptele pe care le-am explicat, nu ezitați să o adresați și vă voi răspunde cu drag.  

- Voi afișa conceptele explicate în zile aleatorii și nu o să am de gând să le anunț. Așa că, pregătiți-vă.

Vise plăcute,
Roca Alexandru _alias_ **_Luceafărul_**

P.S. Vă rog să-mi spuneți **Alexandru**, ci nu Alex. 
